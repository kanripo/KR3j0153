# -*- mode: mandoku-view; -*-
#+TITLE: 震澤長語
#+DATE: 2015-08-24 23:25:19.923270
#+PROPERTY: ID KR3j0153
#+PROPERTY: BASEEDITION WYG    
#+PROPERTY: JUAN 提要
<pb:KR3j0153_WYG_000-1a>¶
欽定四庫全書　　　　　子部十¶
　震澤長語　　　　　　　雜家類三(雜説之屬/)¶
　　提要¶
　　　　(臣/)等謹案震澤長語二卷明王鏊撰鏊有史¶
　　　　餘已著録此本乃其退休歸里時隨筆録記¶
　　　　之書分經傳國猷官制食貨象緯文章音律¶
　　　　音韻字學姓氏雜論仙釋夢兆十三類鏊文¶
　　　　詞醇正又生當明之盛時士大夫猶崇實學¶
<pb:KR3j0153_WYG_000-1b>¶
　　　　不似隆慶萬厯以後聚徒植黨務以心性相¶
　　　　標榜故持論頗有根據惟其辨累朝絲綸簿¶
　　　　具存内閣無楊士竒私送司禮監事焦竑筆乘¶
　　　　嘗據以證士竒之受誣然考復辟録載初朝¶
　　　　廷㫖意多出内閣條進稿留閣中號絲綸簿¶
　　　　其後宦寺専恣奏收簿秘内徐有貞既得權¶
　　　　寵乃告上如故事還簿閣中云則鏊時所見¶
　　　　之簿乃徐有貞重取以出未可為士竒不送¶
<pb:KR3j0153_WYG_000-2a>¶
　　　　之證其考訂間有未審又欲于河北試行井¶
　　　　田殊為迂濶夢兆一條篤信占騐亦非儒者¶
　　　　之言未免為白璧之瑕耳前有賀燦然序稱¶
　　　　鏊元孫永熙梓鏊所著長語紀聞及永熙父¶
　　　　遵考紀聞續卷郢事紀畧總題曰震澤先生¶
　　　　别集此本蓋别集中之一種然舊本别行令¶
　　　　亦各著於録焉乾隆四十三年六月恭校¶
　　　　上¶
<pb:KR3j0153_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3j0153_WYG_000-3a>¶
震澤長語原序¶
王文恪公故有長語紀聞各二卷嵗久漫漶不可讀𤣥¶
孫永熈重夀之梓并梓其尊人遵考紀聞續卷及郢事¶
紀畧總題曰震澤先生别集屬余序之簡端夫碩儒鉅¶
公渉筆成訓震澤長語自經術典制文章聲律以及象¶
緯仙釋之學亡不擷精咀華多昔人未闡之論紀聞則¶
褒貞斥佞徴信訂訛端邪之鏡得失之林具焉而遵考¶
所續紀大都稱述其鄉之先哲以寄髙山仰止之思若¶
<pb:KR3j0153_WYG_000-3b>¶
紀畧則叙次郢事令人讀之髮竪而涕洟而陵寢重地¶
亂而旋定則皆其力也文恪公有金集霍渭先宗伯序¶
之行於世遵考亦有詩若文如干卷藏於家茲其一斑¶
故稱别集云余合讀之則輒嘉嘆文恪公暨遵考髙風¶
勁節前輝後映不獨文學濟羙而已國朝奄豎弄權於¶
内者無如逆瑾播虐於外者無如惡奉乃文恪公暨遵¶
考實兩攖其鋒方逆瑾用事流毒冠紳批根索瘢輙至¶
械繫以死士亡敢吐氣無論焦泌陽之倫即謚爲文正¶
<pb:KR3j0153_WYG_000-4a>¶
者率隂陽瑾指文恪公獨嶽嶽不阿時與瑾忤其所救¶
正居多有大臣之烈焉頃者礦稅驛騷貂璫四出而惡¶
奉爲甚鈎人肉拶人乳斷人手足戕民戮士酷烈古今¶
所未有郡李臬憲二千石忤奉逮繫者輩相望㑹遵考¶
出守承天奉熖滋熾而陵奄茂復佐之遵考計不反顧¶
力爲民請命以保安肅皇帝龍飛之地風節亭亭不忝¶
文恪公孫矣夫士屈於奄豎戀一官耳文恪公逄瑾之¶
怒竟拂衣歸視揆席如蘧廬遵考逄奉與茂之怒亦竟¶
<pb:KR3j0153_WYG_000-4b>¶
投劾歸脱專城如敝屣鳯皇翔於千仭之上文恪之謂¶
也若遵考者殆易所稱鴻漸于逵者歟昭代名宰執粹¶
白無瑕者必以文恪公爲稱首余與遵考交最善稔知¶
其名德即更僕未易數然於國爲名臣於家爲肖𦙍不¶
必覩其大全於茲集已覘其槩矣繡水賀燦然伯闇甫¶
撰¶
　¶
　震澤長語原序¶
